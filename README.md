# CIE2016
Κώδικας που συνοδεύει το άρθρο του συνεδρίου με τίτλο "Εφαρμογές Physical Computing με Raspberry Pi. Αξιοποίηση στη διδασκαλία του προγραμματισμού"
ΦΩΤΕΙΝΟΣ ΣΗΜΑΤΟΔΟΤΗΣ
Το αρχικό πρόβλημα το οποίο στη συνέχεια, όπως θα δούμε, μπορεί να επεκταθεί με διάφορους τρόπους, είναι η υλοποίηση ενός φωτεινού σηματοδότη οχημάτων. Για την κατασκευή απαιτούνται 3-6 leds διαφορετικού χρώματος, 1 Buzzer  και 3-6 αντιστάσεις 220 Ω, (στοιχεία αμελητέου κόστους). (Σημείωση: Το πρόβλημα μπορεί να δοθεί μέχρι όποιο βαθμό δυσκολίας θεωρεί σκόπιμο ο εκπαιδευτικός.) Ενδεικτικά τα βήματα είναι:

Βήμα 1ο. Να κατασκευαστεί ανάπτυγμα υλικού και λογισμικού που να εξομοιώνει  ένα φωτεινό σηματοδότη για τα διερχόμενα οχήματα σε μια οδό που οδηγεί σε ένα εργοστάσιο. Το κόκκινο φανάρι του σηματοδότη διαρκεί 15 secs, το πορτοκαλί φανάρι διαρκεί 2 secs και το πράσινο φανάρι διαρκεί 7 secs. Το σενάριο ξεκινά με το κόκκινο φανάρι ανοιχτό, η διαδικασία να επαναλαμβάνεται συνεχώς. Τα φανάρια θα υλοποιηθούν χρησιμοποιώντας  ισάριθμα LED αντίστοιχου χρώματος. (για τον τρόπο λειτουργίας του σηματοδότη δει τε: https://el.wikipedia.org/wiki/Φωτεινός_σηματοδότης)

Βήμα 2ο. Προσθέστε στη συνέχεια ένα Buzzer και κάντε αλλαγές στον κώδικα, ώστε να προειδοποιεί με ηχητικό σήμα τους πεζούς με προβλήματα ακοής  2 secs προτού ανάψει το πράσινο φανάρι και αρχίσει η κίνηση των οχημάτων.

Βήμα 3ο. Το φανάρι βρίσκεται σε οδό όπου λειτουργεί εργοστάσιο με 3 οκτάωρες βάρδιες των 200 περίπου εργαζομένων. Για καλύτερη ρύθμιση της κίνησης των οχημάτων που έρχονται ή φεύγουν από το εργοστάσιο να τροποποιήσετε τον κώδικα ώστε στις ώρες 07:00-08:00, 15:00-16:00 και 23:00-00:00 που γίνονται αλλαγές στη βάρδια και υπάρχει αυξημένη ροή οχημάτων, να μεταβάλλονται οι χρόνοι ως εξής: κόκκινο 13’’, πορτοκαλί 2’’ και πράσινο 9’’. (Σημείωση: θα εξηγηθεί στους μαθητές η χρήση της datetime ή θα δοθούν έτοιμες οι γραμμές κώδικα που επιστρέφουν την ώρα της ημέρας και την ημέρα της εβδομάδας ή θα δημιουργηθούν δύο μεταβλητές πχ cHour & cDay, στις οποίες θα δίνονται  εικονικές τιμές της τρέχουσας ώρας και της τρέχουσας ημέρας αντίστοιχα για δοκιμή και έλεγχο του κώδικα ).

Βήμα 4ο. Το Βήμα 3 να λαμβάνεται υπόψη μόνο κατά τις εργάσιμες ημέρες, το Σαββατοκύριακο το εργοστάσιο είναι κλειστό.

Βήμα 5ο. (Τροποποίηση Σεναρίου). Na γίνει συζήτηση και μελέτη της περίπτωσης, υλοποίησης και ενός 2ου σηματοδότη ο οποίος θα βρίσκεται σε κάθετη λεωφόρο θα λειτουργεί συγχρονισμένα με τον 1ο σηματοδότη (όταν ανάβει το πράσινο στον ένα σηματοδότη, θα ανάβει κόκκινο στον άλλο και αντίστροφα). (Σημείωση: αυτό το βήμα είναι προτιμότερο να υλοποιηθεί ανεξάρτητα από τα βήματα 3 και 4)

ΜΕΤΡΗΤΗΣ ΔΙΕΛΕΥΣΕΩΝ
Έναν αισθητήρα απόστασης υπερήχων (πχ HC-SR04). Αυτό για να υλοποιήσουμε ένα μετρητή διερχομένων οχημάτων και καταγραφή της κυκλοφοριακής κίνησης. Στη συνέχεια μπορούμε να αναλύσουμε τα δεδομένα της κίνησης και να τα μελετήσουμε στατιστικά ώστε ανάλογα την ώρα της ημέρας ή την ημέρα της εβδομάδας τα αποτελέσματα να λειτουργήσουν ως ανατροφοδότηση για αυτορρύθμιση του χρόνου διάρκειας των φαναριών και καλύτερη διαχείριση της κίνησης. 

Ο κώδικας για την άσκηση βρίσκεται στα αρχεία : traffic_lights_01 .. 05.py
Ο κώδικας για το μετρητή διελεύσεων βρίσκεται στο αρχείο Pass Counter With LogFile.py
